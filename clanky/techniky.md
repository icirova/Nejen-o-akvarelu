---
layout: layouts/article.njk
title: Techniky akvarelu
subtitle:
perex: Jako médium jsou akvarelové barvy neuvěřitelně všestranné a povedou vás od jednoduchých lazur až ke smíšeným médiím a texturovaným povrchům, jež se hodí pro mnoho malířských stylů a námětů. Díky plynulému a transparentnímu charakteru se akvarel snadno nanáší expresivními tahy a vytváří malby, kde se barvy prolínají a souvisle splývají s třpytivou luminozitou.
publication: 24. 7. 2023
image: techniky.webp
alt: techniky akvarelu
tags: ['clanek', 'techniky']
---

Akvarelová barva plyne lehce a její nepředvídatelnost je součástí její přitažlivosti. Naučit se, jak ji kontrolovat, je základem pro práci s akvarelem, od nanášení rovnoměrné lazury až po začlenění přetečení barvy do vašeho díla. Dovolte barvám splynout metodou mokrým do mokrého a vytvořte jemné prolínání a další efekty. Naproti tomu můžete pracovat i metodou mokrým do suchého, přidat ostrý detail a kontrolované okraje.





Lazura je výborným startovním bodem k pochopení akvarelu; procvičujte nanášení různých typů lazur, začněte jednolitou lazurou, pokrčujte stupňovanou, až se postupně dostanete k nejnáročnějším odděleným lazurám. Když pracujete od světlé do tmavé, musíte zvážit, jak vyjádřit světla: zda tedy použít techniky, které světla zachovají, což je maskovací film a vosk, nebo odstranit barvu štětcem, či dokonce dosáhnout pokročilejších efektů pomocí bělidla či soli.

K tomu, aby váš obraz prostoupilo světlo, využijte transparentnost barvy, její nanášení ve vrstvách, buduje hloubku glazurami a pomocí lazury upravujte barvu či tón.


<img class="img-md" src="/clanky/images/plant.webp" alt="příroda">

## Všestranný přístup

Škála technik a přístupů, které akvarel umožňuje, z něho činí ideální médium pro mnoho malířských stylů. Volné a abstraktní stopy lze doplnit efekty cákání či přidat světla kvašem. Pero a lazura jsou ideální pro práci v náčrtníku, ale také malbu přizpůsobují ilustrativnějšímu stylu. Kombinace akvarelu se smíšenými médii otevírá myriády možností spolu s aplikacemi pro ilustraci a pro návrhy, které využívají detailní kresbu a vytváření vzorů. Lze také využít techniky, jaké byste si dříve s akvarelem zřejmě nespojovali.

<div class="clear-both"></div>