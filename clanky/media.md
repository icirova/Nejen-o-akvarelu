---
layout: layouts/article.njk
title: Vodorozpustná média
subtitle: různé způsoby aplikace barvy
perex: Tradiční akvarelové barvy nejsou jediným druhem vodorozpustného média, které je k mání. Tekuté akvarelové barvy a akrylové tuše, akvarelová pera, markery, tužky a pastely; počet možností a efektů dosažených na bázi vody neustále roste. Opacitní akvarelovou barvou, která se dá smíchat s tradiční transparentní akvarelovou barvou, je kvaš.
publication: 27. 6. 2023
image: media.webp
alt: média
tags: ['clanek', 'zaklady']
---

## Tuše a tekuté akvarelové barvy

Tyto intenzivně zbarvené roztoky nabízejí možnost okamžitého použití čisté barvy. Tekuté akvarelové barvy a tuše se dají mezi sebou volně míchat a ředit vodou. Pro jejich jasné barvy si je oblíbili ilustrátoři a vy si můžete vybrat mezi stálobarevnými pigmentovými tušemi a tušemi ze syntetických barviv, které vybledají. Podobně se dají požít i vodorozpustné tuše na kreslení, buď na lazury, anebo pro nanesení kaligrafických stop redisovými pery. Indická tuš je namíchána s se šelakovým pojivem a není vhodné ji použít do plnicích per. Dá se ale zředit a pak zanechá světlostálou, voděodolnou stopu. Akrylové tuše jsou také vhodné, ale na rozdíl od akvarelu schnou do voděodolného povrchu, který nelze z papíru odstranit.

## Akvarelové tužky a pastely

Na rozdíl od obyčejných tužek a pastelů, které zanechávají tvrdou linku, akvarelové pastely a tužky reagují s vodou a po překrytí čirou lazurou poskytnou měkčí efekt. Pokud neradi vidíte v hotovém obrazu čáry kreslené tužkou, zvažte možnost použít buď akvarelovou tužku, anebo vodorozpustnou grafitovou tužku, protože během malování lazurami prolnou. Akvarelové tužky se buď užívají nasucho a pak se překryjí lazurou čisté vody, anebo jimi kreslíte na vlhký papír a pak vytvoří rozptýlenou linku.

## Kvašová barva

Na rozdíl od běžné transparentní akvarelové barvy je kvaš opacitní, neprůhlená barva. Kvašová barva obsahuje větší částice pigmentu, spojené daleko těsněji k sobě, a to tvoří její opacitu. Opacitní charakter této barvě dává schopnost malovat světla přes tmavou barvu, což u akvarelových barev nelze.

Kvašové barvy jsou díky vyššímu obsahu glycerinu ve vodě rozpustnější než akvarelové, proto se s nimi dobře pracuje. A běloba přímo z tuby je perfektní pro přidání jasných světel ve finální části vaší malby.



