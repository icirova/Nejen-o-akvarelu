---
layout: layouts/article.njk
title: Štětce
subtitle: Nástroje, které si zvolíte
perex: Štětce nesporně představují nejběžnější způsob, jak aplikovat barvu na papír. Jsou k dostání v obrovské škále velikostí a typů. I když nejběžnější jsou kulaté a ploché štětce s jemnými chlupy, existuje také spousta jiných tvarovaných štětců, vyrobených pro zvláštní využití.
publication: 29. 6. 2023
image: brushes.webp
alt: štětce
tags: ['clanek', 'zaklady']
---

## Tvary štětců

Tvar štětce bude do značné míry ovlivňovat tvar stopy, kterou štětec dělá na papíře. Umělci obecně nejvíce používají kulaté štětce, ploché štětce nebo oba typy dohromady, a to pro většinu svých maleb.

Když chcete udělat speciální šikmou stipu, dáte zřejmě přednost plochému štětci, zatímco stopy, které tvoří kulatý štětec, jsou méně charakteristické a asi se více hodí pro většinu běžné práce.

Seříznutý okraj plochého štětce se hodí k vytváření rovných čar, zatímco špička kulatého štětce je perfektní pro tenké, vlnící se linky.

## Srst užívaná na štětce

Pro svou nejlepší kvalitu se vždy užívala a dodnes užívá tradiční sobolina, ale je velice drahá. Štětce ze sobolí srsti mají dobrou vyváženost měkkosti a pružnosti a stejně tak při své velikosti pojmou obrovské množství směsi; uvolňují ji hladce a plynule.

Veverčí chlupy jsou také mimořádně jemné a mnoho umělců si oblíbilo veverčí mopy, vhodné púro tvoření rozměrných lazur, ale stejně tak se hodí i pro tenké štětce. Srst je mnohem měkčí než sobolí a prakticky nemá pružnost.

Velice populárními se staly moderní syntetické štětce, jejich kvalita a výsledky se stále zdokonalují a ty nejlepší nyní soupeří s těmi z přírodní srsti.

## Jakou velikost štětce?

Obvykle jsou ploché štětce a nanášecí štětce (mopy) označovány podle velikosti průměru, ale kulaté štětce nemají žádné standartní velikostní pravidlo, kromě toho , že větší štětce mají vyšší číslo. Většině malířů obvykle vyhovuje pro běžnou práci kulatý štětec o velikosti 10 - 14 a k tomu jeden malý štětec číslo 4 - 7 na detaily.





