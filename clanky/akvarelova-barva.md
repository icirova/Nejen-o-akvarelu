---
layout: layouts/article.njk
title: Akvarelová barva
subtitle: seznamte se s pigmenty
perex: Akvarelová barva je nepochybně nejstarším médiem malby. Přírodní půdní pigmenty smíšené s vodou se používaly k vytváření hrubých, ale efektivních malovaných obrázků, které v některých případech vytrvaly po tisíce let. Půdní pigmenty se dodnes užívají, ale moderní chemie nechala vzniknout nesmírné škále spolehlivých syntetických a barevně stálých pigmentů, a proto je současní umělci přidali do své palety.
publication: 26. 6. 2023
image: colors.webp
alt: vodové barvy
tags: ['clanek', 'zaklady']
---

<img class="img-md--right" src="/clanky/images/brush.webp" alt="příroda">

## Co je akvarelová barva?

Akvarelové barvy jsou vyrobeny z jemně namletých pigmentů smíchaných s pojivem, které obvykle obsahuje gumu arabiku nebo podobné látky. Tyto pigmenty jsou dobře rozpustné ve vodě a umožňují malířům dosáhnout široké škály odstínů a barev tím, že ředí nebo vrství barvy na papíře.

<div class="clear-both"></div>

<img class="img-md--left" src="/clanky/images/box.webp" alt="příroda">

## Misky versus tuby

Tradiční akvarelové barvy jsou k dostání v tubách nebo jako polotuhé koláčky v miskách (pánvičkách). V obou případech obsahují tytéž pigmenty, podobně se i užívají a lze je spolu míchat, ale většina umělců dává přednost tubám.

<div class="clear-both"></div>


<img class="img-md--right" src="/clanky/images/tube.webp" alt="příroda">

Vlhká barva v tubě usnadňuje a urychluje míchání, zvláště velmi tmavých a intenzivních barev. Barvy z tuby prostě vymáčknete do zásobníků na paletě nebo do víčka miskových barev a k dosažení správné sytosti barvy přidáte vodu. Barvy z tuby ponechané na paletě vyschnou a ztvrdnou, ale dají se znovu zvlhčit. Barvou z tuby můžete takto doplnit i miskovou barvu.

<div class="clear-both"></div>

## Systém číslování pigmentů

Akvarelová barva je označena číslem pigmentu. Jedná se o standartní systém užívaný po celém světě a umožňuje vám zjistit, které pigmnety jsou v určité barvě a jaké je jich tam množství.

Zarážející je, že různí výrobci používají pro barvu téhož názvu různé pigmenty a podobné pigmenty u barev s odlišnými názvy. Například pigmentová modř 15 je známá jako winsorská modř se zeleným tónem (GS), ftalomodř, primární modř, ftalocyaninová modř, intenzivní modř či manganově odstín; podle výrobce.

<img class="img-md--left" src="/clanky/images/art.webp" alt="příroda">

## Čisté barvy a tóny

Tón je prostě jen jiný název pro barvu, ale má ještě jiný význam, když má barva za názvem i označení „tón”. Znamená to, že je barva připravena tak , aby se dosáhlo zmíněné barvy, obvykle historicky důležitého pigmentu; například „kobaltově modrým tónem” se dosáhne efektu daleko dražší „kobaltové modři”.

<div class="clear-both"></div>

Je mnoho důvodů, proč nepoužívat originální pigment – může se to týkat bezpečnosti, neboť mnoho původních pigmentů je toxických, originální pigment třeba není světlostálý, anebo je prostě příliš drahý.  

